---
title: "Kaj je sploh hygge?"
date: 01-03-2023
slug: "kaj-je-sploh-hygge"
lastmod: 01-03-2023
draft: false
blog_image: "/images/naslovnica_kaj_je_sploh_hygge.png"
read_time: 2
description: "Hygge je umetnost. Umetnost dobrega življenja po Dansko."
seo_title: "Kaj je sploh hygge?"
seo_description: "Hygge je umetnost. Umetnost dobrega življenja po Dansko."
---

Hygge? Izraz, ki ga verjetno prvič slišite ali pa ste ga že slišali vendar ne poznate njegovega pomena.
Kako se to sploh izgovarja, je verjetno prva stvar, ki vam pride na misel. Hjugah, hjige ... Pravilno se izgovarja "hooga". Vendar pa ni pomembno, kako se izgovarja, pomembno je, kaj je to.

Verjetno ste že slišali, da so skandinavci eni najbolj srečnih ljudi na svetu. To dokazujejo tudi raziskave Inštituta za raziskovanje sreče. Ampak zakaj so skandinavci tako srečni? Kaj je to, kar jih naredi tako srečne?

Nedvomno je to njihova kultura in način življenja. Vendar pa je to nekaj več. Skandinavci imajo svoj izraz za to, ki ga imenujejo hygge.

![Hygge na mizi](/images/hygge_desk.jpg)

## Kaj je hygge?

Hygge je umetnost. Umetnost dobrega življenja po Dansko. Danci so praktično obsedeni z besedo hygge.

Zimski večer, topla obleka, knjiga, skodelica čaja, ob svetlobi plamena ob kaminu. Si znate predstavljati to.
Preprosto in enostavno za užitek. To je hygge.

Vsak ima svoj Hygge kotiček. Morda je to vaš kamin, morda je to vaša kavča, morda je to vaša postelja. Danci lastnemu kotičku v katerem se najbolje počutijo, pravijo "hyggekrog".

Seveda so hygge tudi naši bližnji sorodniki in tudi prijatelji.

Hygge je vodilo do tega, da postanemo srečnejši in bolj zadovoljni z življenjem.

## Kako doseči hygge?

Vsak ima svoj način hyggeta, vendar obstajajo neke osnovne zapovedi za dosego hygge vzdušja.

Zagotovo najpomembnejša stvar je svetloba. Vendar ne navadna žarnica, ampak čim bolj oranžna svetloba je tem boljše je. Najboljša svetloba je svetloba iz plamena. Kamini so zelo hygge, saj ustvarjajo prijetno svetlobo in tudi toploto.
Isti učinek dosežemo tudi s svečami.

Odeje pripomorejo k našemu udobju. Bolj kot nam je udobno, bolj je hyggelig. Verjetno ste opazili, da sem ravno uporabil izraz hyggelig. Danci zelo radi dodajajo besedo hygge k samostalnikom. Hyggelig pomeni udobnost, prijetnost.

Topli napitki so tudi zelo pomembni. Čaj, kava, kakav, vse to je hygge.

Najboljši način za dosego hygge je, da se sprostite. Sprostite se in uživajte v trenutku. Poglavitno je, da se počutite udobno in odmislite vse stvari in ste le vi, skodelica čaja in plamen v kaminu.

Aja, pa pospravite telefon daleč stran od sebe in se osredotočite na trenutek. Živite v trenutku in uživajte v njem.

Do naslednjič.
